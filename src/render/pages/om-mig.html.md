---
layout: default
url: /om-mig
title: 'Om mig'
published: true
---

Mitt namn är Anna Cederberg-Orreteg, är född och boendes i västra Stockholm.

Jag har 30 år bakom mig som musiklärare i grundskolan och gymnasiet, bl.a på Höglandsskolan i Bromma/Stockholm. Nu har jag en halvtidstjänst som barnkörledare i Svenska kyrkan. Övrig tid frilansar jag som tonsättare, arrangör och som gästföreläsare på olika lärosäten. Jag håller också i studiedagar och workshops.

## Vill du veta mer…?
1982 tog jag musikdirektörsexamen på Kungliga Musikhögskolan. Mina instrument var piano och kontrabas. Redan innan musikhögskolan skrev och arrangerade jag musik. Jag har, så långt jag kan minnas, alltid gnolat på stämmor till radio eller skivor. Det bar sig naturligt att skriva för den sånggrupp jag sjöng med under tonåren. Sånggruppen släpade jag med mig till inträdesproven på musikhögskolan för att visa upp mina arrangemang.

Efter examen kastades jag ut i arbetslivet som musiklärare och upptäckte vikten av musik i skolan. Mitt komponerande började med att skriva på ett sätt som fungerar med barn i en vanlig skola och där alla kan vara med. Det var svårt att hitta repertoar på lagom nivå för skolan och jag ville fylla de luckor som fattades. Fanns det inte någon kör på skolan där jag arbetade så startade jag en. Kören, körsångaren och körsjungandet ligger mig varmt om hjärtat..

Parallellt med mitt komponerande för skolan har jag skrivit för de ensembler jag för tillfället jobbat med, allt från amatörkör, sångensembler till mer professionella körer och för instrumentalensemble eller orkester.

Viktigt för mig är att, vid sidan om mitt arbete som musiklärare, själv få utöva musik i någon form. Mina år i Storkyrkans kör tillsammans med Gustaf Sjökvist var otroligt lärorika och musikaliskt givande år som jag ser tillbaka på med stor tacksamhet. För närvarande sjunger jag i Damkören Salvia som jag leder tillsammans med min f d musikärarkollega, Lena Uggla.

Har du frågor om min musik eller övrig verksamhet är du välkommen att ta kontakt med mig.

## Priser, utmärkelser och stipendier
**Stockholms  Kulturnämnds tävling ”Skildra Stockholm” 1996**  
Verk: Staden vaknar

**Körkraft kompositionstävling (Riksförbundet svensk körsång) 1999**  
Verk: Musik

**Ekumeniskt musikprojekt Musikbibel 2000**  
Verk: Och frid på jorden

**Projekt ”Psalmer i 2000-talet”**   
Verk. Två psalmer representerade (Verbum förlag)

**Årets barn- och ungdomskörledare 2005**

**Musikföreningen i Stockholm 2010**  
Stipendium 

**Föreningen Svenska Tonsättare 2011**  
Stipendium 
	
**Must 2013**  
Stipendium

**Gustaf Auléns prisfond**   
Pristagare 2013
