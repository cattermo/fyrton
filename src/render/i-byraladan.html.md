---
layout: default
url: /i-byraladan.html
title: I byrålådan
published: true
---

Varsågod! Ur byrålådan får Du plocka fritt alltifrån enkla barnsånger till lite mer udda arrangemang för olika ensembler och diverse sammanhang. 

Lite kort om några av de sånger som Du hittar här:

### X-blues
Det finns ju inte alltför många sånger om bokstaven X så därför kom denna till. För de yngre barnen.

[X-blues (pdf, 57KB)](/i-byraladan/X-blues.pdf)

### Grundentsång (Till 9GH från 4GH)
Sången skrevs till våra första nior i Farsta Adolf Fredriks musikklasser som gick ut vt-20 och som uppvaktades av åk 4 sjungandes med var sin ros i handen.

[Grundentsång (pdf, 34KB)](/i-byraladan/Till-9GH-fran-4GH.pdf)

### Fågel, fisk eller mittemellan
Skrevs vt-2020 som ”signatur” för våra barnkonserter men blev aldrig uppförd då allt ställdes in.

[Fågel, fisk eller mittemellan (pdf, 55KB)](/i-byraladan/Fagel-fisk-eller-mittemellan.pdf)


### Brudmarsch till Kajsa
Komponerades till min yngsta dotters bröllop 2018.

[Brudmarsch till Kajsa (pdf, 46KB)](/i-byraladan/Brudmarsch-till-Kajsa.pdf)


### Byssan lull
Användbart arrangemang för SSA där den ordlösa sången t ex kan avsluta ett kvällsprogram i bara en enda andning. Ett utmärkt tillfälle för kören att öva körandning och en utmaning att inte andas där man vanligtvis brukar andas.

[Byssan lull (pdf, 41KB)](/i-byraladan/Byssan-lull-e-moll.pdf)


### Majvisa  
Inspirerad av Folk & Rackares version på 70-talet har jag lagt till ett mellanspel i form av en trall i två stämmor. En sång jag gärna återkommer till.

[Majvisa (pdf, 65KB)](/i-byraladan/Majvisa.pdf)

### Tempus adest floridum (Ur Piae Cantiones)
En fantastisk sång att sjunga i alla åldrar, med eller utan instrument och gärna på latin. Men för de allra minsta en ny text.

[Tempus adest floridum (pdf, 43KB)](/i-byraladan/Tempus_adest_floridum.pdf)

### Till Skåne – Vårt Österlen
En hyllning till den plats som är förenad med min barndoms somrar, till min farfar som egentligen ville bli konstnär och som, vid sidan av sitt arbete som målarmästare, målade tavlor som blev välkända för sin blåa himmel, till de i släkten som lämnat efter sig en skatt av broderier och spetsar. En hyllning från mig och min syster till Skåne och Österlen i ord och ton för SATB och piano/kompgrupp.

[Till Skåne - Vårt Österlen (pdf, 141KB)](/i-byraladan/Vart_Osterlen_SATB.pdf)

### Långdans från Sollerön
Ett arrangemang för SSATB a cappella som har många år på nacken och som kom till efter en dansafton på Mariahissen i Stockholm på 70-talet, där det lärdes ut polskor.

[Långdans från Sollerön (pdf, 93KB)](/i-byraladan/Langdans_fran_Solleron.pdf)

### AK-RA-PA-TOKK!
Denna sång gjordes inför en föreställning som skulle handla om häxor och trolldom. Jag skulle, tillsammans med mina elever, skapa en trollformel varpå de fick skriva alla möjliga konstiga ord de kunde hitta på. Fantasin var det inget fel på och utifrån deras finurliga ord blev det sedan en sång. Lite läskig för de allra minsta… BUUU…

[AK-RA-PA-TOKK! (pdf, 51KB)](/i-byraladan/AK-RA-PA-TOKK!.pdf)

### Juleklang
Ett urval julsånger av det äldre slaget ihopflätade i ett arrangemang för två-st kör och orkester. (För utskrivna stämmor, ta kontakt med mig personligen.)

[Juleklang (pdf, 279KB)](/i-byraladan/Juleklang.pdf)

### Strö palmer, bred ut kläder
Till den traditionella texten gjorde jag, till mina barnkörer i kyrkan, en enkel melodi i ”folkton” och med lätt diskantstämma till.

[Strö palmer, bred ut kläder (pdf, 51KB)](/i-byraladan/Stro_palmer_bred_ut_klader.pdf)

### Kvällssång
Den här sången skrevs till Earth Hour 2016 då det bl a i S:t Görans kyrka hölls andakt i mörker till endast levande ljus och musik. Sången är inspirerad av psalm 25 ”Högt i stjärnehimlen” som också är tänkt att sjungas som förspel och mellanspel i kanon.

[Kvällssång (pdf, 36KB)](/i-byraladan/Kvallssang.pdf)

### Stilla natt
Det här arrangemanget kom till inför en julföreställning i Höglandsskolan där hög- & gymnasiekören delades upp utefter de språk eleverna läste, varpå Stilla natt blev en språkmix till ett väldigt enkelt arrangemang för SATB och piano som förstås kan byggas ut vidare…

[Stilla natt (pdf, 61KB)](/i-byraladan/Stille_nacht_Silent_Night_Douce_Nuit_Noche_de_Paz_Stilla_Natt.pdf)

### Duvans resa
Noter, ljudfil och historien kring den här sången hittar du på 
[UNGiKÖRs hemsida](//www.ungikor.se/ungdomsradet/duvans-resa/).
